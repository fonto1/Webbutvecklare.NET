## Kursens syfte:

Kursen syftar till att ge kunskaper om klientsidan av moderna webbsidor och en introduktion till yrkesrollen. Kursen syftar även till att ge färdigheter att sätta upp och konfigurera en utvecklingsmiljö samt utveckla klientsidan av statiska och dynamiska webbsidor.

## Läranderesultat:

Efter genomförd kurs ska den studerande kunna:

## Kunskaper:

1. redogöra för hur HTML, CSS och Javascript samverkar i en webbläsare

2. beskriva några i branschen vanliga metoder och tekniker för utvecklingsarbete

3. reflektera kring mjukvaruutveckling i grupp och dra slutsatser av egna bidrag till gruppens

resultat.

## Färdigheter:

4. utveckla och utforma klientsidan av statiska och dynamiska webbsidor för exempelvis en enklare företagssida

5. tillämpa lämpliga metoder, tekniker och verktyg för effektiv mjukvaruutveckling

6. konfigurera och använda en enklare lokal utvecklingsmiljö för webbutvecklingsprojekt

7. söka, värdera och använda relevant information i online-resurser för mjukvaruutvecklare

## Kursens innehåll:

- HTML5, CSS3 och Javascript

- Klientprogrammering

- Utvecklingsmiljöer för webbutveckling

- Insikt i branschens arbetssätt inom webbutveckling och introduktion till agila utvecklingsmetoder

- Projektmetodik (med nödvändig dokumentation)

- Grunderna i källkodshantering

- Utvecklingsarbete i grupp och gruppdynamik

## Hackaton

Ett kort grupparbete som tränar användning av Git, GitHub, html och problemlösning. Gruppens resultat redovisas under ett seminarium inför åhörare.

## Skapa en inloggningssida

Inlämningen består av en webbsida med enkel inloggningsfunktion. Koden är även grund för återkoppling från andra av kursens studerande vid ”Kodgranskning: Skapa en inloggningssida”. Inlämningen innehåller även en skriftlig beskrivning av den egna kodens funktion och en reflektion kring de metoder som använts för att lösa uppgiften.

## Kodgranskning: Skapa en inloggningssida

Seminarium i grupp där deltagarna ger återkoppling på varandras kod från inlämningsuppgiften ”Skapa en inloggningssida”. Kräver förberedelse, genom att läsa igenom de andra deltagarnas kod. Kodgranskning sker under vecka 38 och ska vara klar senast 20/9.

## Bygg ett CV och en portfolio för webben

Inlämningen går ut på att skapa en portfolio- och CV-sida som kan användas för att presentera arbetsprov. Ska även inkludera en förklaring av hur den egna koden och de webbteknologier som använts fungerar.

## Städer och länder

Inlämningen består i att göra en sida där dynamisk inhämtning och lagring av data används för att visualisera användarens besökta städer och länder. Den egna kodens funktion och eventuella förslag på förbättringar förklaras i en tillhörande resonerande textinlämning.

## Projektplanering: Kanban Meta

Ett grupparbete där en projektplan tas fram för en webbsida som fungerar som en Kanban-tavla. Kanban är i sig en agil projektmetodik som kan användas under projektets genomförande.
Redovisning av projektplan i seminarium sker i grupper under vecka 41 och ska vara gjord senast 11/10.

## Självvärdering: Kanban Meta

En reflekterande text inlämnas där lärdomar från grupparbetet ”Kanban Meta” behandlas. Texten tar upp hur grupparbetet genomfördes, det egna bidraget till gruppens resultat, samt hur egna kodbidrag bidrog till sidans funktions och utformning.

## Hemtentamen

En hemtentamen vars frågor behandlar grundläggande html, css och Javascript, vanligt förekommande metoder och tekniker för utvecklingsarbete samt mjukvaruutveckling i grupp. Tentamen släpps under vecka 44 och lämnas in i lärplattformen senast 1/11.
