## Syfte

Kursen syftar till att ge specialiserade kunskaper inom realtidskommunikation i webbapplikationer. Kursen syftar även till att ge färdighet att planera samt uppskatta omfattning av programmeringsprojekt. I kursen utförs ett utvecklingsprojekt från kravställning till leverans där agila metoder tillämpas och källkodshantering struktureras självständigt.

## Läranderesultat

Efter genomförd kurs ska den studerande kunna:

## Kunskaper:

1. beskriva grunderna i nätverksprogrammering och redogöra för standardprotokoll för kommunikation över internet
2. beskriva hur driftsättning av webbapplikationer kan göras med hjälp av molntjänster samt reflektera över deras fördelar och nackdelar jämfört med lokal installation.
3. förklara arbetsflödet i planering och genomförande av utvecklingsprojekt

## Färdigheter:

4. utveckla realtidskommunikation inom web, med hjälp av WebSockets och SignalR, exempelvis för applikationer med kollaborativa funktioner eller möjlighet att kommunicera med direktmeddelande.
5. planera och driva ett utvecklingsprojekt mot uppsatta mål med agila metoder och kontinuerlig rapportering till beställare

## Kompetenser:

6. självständigt utveckla en applikation med web-API i ASP.NET
7. ta ansvar för och driva programmeringsuppgifter inom givna tidsramar

## Innehåll

- Fördjupning HTML5, CSS3 och Javascript
- Nätverksprogrammering med C#
- Realtidskommunikation inom web, WebSockets och SignalR
- Användning av molntjänster för driftsättning, exempelvis med Microsoft Azure
- Kravställning, planering och projektstyrning av programmeringsprojekt
- Tidsuppskattning och tidrapportering i utvecklingsprojekt

## SmartHut

Projektarbete i grupp som efterliknar det typiska projektbaserade arbetsättet som webbutvecklare i yrkeslivet. I projekt ingår planering, kunskapsinsamlning, implementering samt kontinuerlig rappotering till - samt stöd av- diverse intressenter som återfinns i denna form av arbete. SmartHut är en extern tjänst som kommunicerar över webbprotokoll för realtidskommunikation. Under projektarbetet kommer en webbapplikation skapas som integrerar mot denna tjänst och som sedan kommer användas som ett internt arbetsplatsverktyg hos den fiktiva uppdragsgivaren. Projektarbetet examineras i grupp via presentation och inlämning av material och statusrapporter samt enskilt via en eftervärdering.

## Om nätverk och kommunikation

Inlämning av rapport där texten ska påvisa förståelse för grunderna i nätverksprogrammering och kunskap i de standardprotokoll som används för kommunikation över internet.

## Meddelandecentralen

Enskild vidareutveckling av den webbapplikation som skapades i SmartHut och som integrerar webbapplikationen med en enskilt utvecklad webbtjänst för textkommunikation inom den fiktiva arbetsplatsen. Projektet simulerar realistiskt enskilt arbete i yrkeslivet och din förmåga att enskilt planera, genomföra och följa upp ditt arbete. Under projektet ingår kontinuerllig rapportering och resultatet examineras med enskild presentation och inlämning av material.

## Om driftsättning av projekt

Inlämning av rapport där texten ska påvisa kunskap i hur drifsättningen av webbapplikationer kan göras med hjälp av molntjänster samt förmåga i att reflektera över deras fördelar och nackdelar jämfört med lokal installation.
