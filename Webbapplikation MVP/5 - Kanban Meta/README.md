Du ska delta under en gruppredovisning där ni presenterar gruppens planering för Kanban-projektet. Din grupp kommer under modulens första vecka få tilldelat en mötestid för ett Zoom-möte där samtliga gruppmedlemmar förväntas delta.

Under redovisningen ska gruppen presentera en Kanban-tavla på Trello med planering för kommande veckas gruppuppgift. I Trello-tavlan ska det tydligt framgå vilka uppgifter som ska genomföras, vem som ska utföra uppgiften samt när den ska vara färdig. Det ska också redovisas om projektledaren eller någon annan gruppmedlem har ansvar för att hålla projektbrädan uppdaterad under pågående arbete. Du och din grupp ska även kunna reflektera muntligt kring hur ni har planerat arbetet.

Efter genomförd presentation så ska din grupps projektledare eller annan av gruppen utsedd person ladda upp ett ifyllt dokument, Uppdragsbeskrivning - Kanban Meta (doc) download(bifogad wordfil), för projektplanering som ska innehålla gruppkontrakt, uppdragsbeskrivning, länk till planering på Trello samt kontaktuppgifter till samtliga deltagare. Kontaktuppgifter som minst ska vara med är namn, GitHub-användarnamn och epostadress.
