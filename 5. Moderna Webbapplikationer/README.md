## Syfte:

Kursen syftar till att ge specialiserade kunskaper i klientprogrammering med Javascript i moderna ramverk. Kursen vidareutvecklar även färdigheter från kurserna Dynamiska Webbsystem 1 och 2 som används för att utveckla applikationsfunktionalitet. Detta för att utveckla förmågan att skapa webapplikationer där en större del av funktionaliteten implementeras på klientsidan och användarupplevelsen mer liknar den för en skrivbordsapplikation.

## Läranderesultat:

Efter genomförd kurs ska den studerande kunna:

## Kunskaper:

1. förklara användning av något eller några moderna klientramverk för webbapplikationer
2. redogöra för tekniker för att utveckla en ”Single Page Application” samt beskriva fördelar och utmaningar med angreppssättet
3. redogöra för olika former av lagring av data på klientsidan och beskriva deras användningsområden för webbutveckling

## Färdigheter:

4. utveckla klientprogram med hjälp av modernt ramverk som nyttjar serverkommunikation med REST
5. skapa och manipulera dynamiska användargränssnitt i en webbapplikation
6. planera och genomföra en produktpresentation av ett programmeringsprojekt

## Kompetenser:

7. självständigt tillämpa lämpliga metoder för källkodshantering av mjukvaruprojekt

## Innehåll:

- Fördjupning HTML5, CSS3 och Javascript
- SPA (Single Page Application)
- Lagring av data i webbläsare, exempelvis cookies, Web Storage och IndexedDB
- Moderna JavaScript ramverk, exempelvis Angular, React eller Vue
- Presentationsteknik
- Kravspecifikation för programmeringsprojekt, delvis på engelska
- Metoder och god praxis för källkodshantering

## En god start

I uppgiften skapas en första arbetsyta med egen vald lämplig källkodshantering. Med hjälp av html, css och javascript redogörs för en fritt vald projektidé baserad på en affärsplan. Denna arbetsyta kommer fungera som grund till kursens fortsatta inlämningsuppgifter. Inlämningen innehåller även en rapport där studenten svarar på frågor och reflekterar om källkodshanteringen och uppgiftens dynamiska innehåll.

## Rätt förutsättningar

Skriftlig inlämning där studenten svarar på frågor och reflekterar över konceptet Single Page Applications samt ramverk och tekniker för att förverkliga sådana projekt. Till stöd för frågeställningarna tillhandahålls två stycken exempelprojekt.

## The proof of concept

I denna uppgift fortsätter utvecklingen från uppgiften En god start. I denna vidareutveckling används ramverket React för att skapa en fungerande SPA-sida som går att besöka och navigera i webbläsaren. Projektets utseende är beroende på den valda projektidén i En god start, men grundläggande funktionalitet för rendering och navigering samt datalagring på klientsidan ska implementeras. I inlämningen ingår även en rapport där studenten svarar på givna frågor och reflekterar kring existerande klientramverk som används för att skapa webbapplikationer, källkodshantering av Single Page applikationer samt utformning och manipulation av visuell information på klientsidan.

## Från koncept till prototyp

Uppgift som bygger vidare från En god start och The proof of concept. I denna vidareutveckling implementeras mer avancerade funktioner och innehåll. Applikationen vidareutvecklas med serverkommunikation, stöd för hantering av större datamängder och mer komplexa tillstånd. I inlämningen ingår även en rapport där studenten svarar på frågor och reflekterar kring serverkommunikation från klientgränsnitt och single-page applikationer samt lagring och återhämtning (cachning) av data på klientsidan.

## Draknäste

En presentation av en affärsidé och den prototyp som skapats under kursen inför klasskamrater. Din presentation ska vara ungefär tio minuter lång och innehålla:

- En kort presentation av dig själv - Ditt namn, var du bor och vilken utbildning du går
- En presentation av din affärsidé
  - Följ NABC-modellen som introducerats i Affärsmannaskap för IT
- Beskrivning av din prototyp - Gärna med bilder från skärmdumpar eller en demonstration
- Vad du skulle göra i nästa steg om arbetet med idén kunde fortsättas
  Därefter följer en kort frågestund på cirka fem minuter. Som åhörare till klasskamraters presentationer förväntas du vara en aktiv lyssnare samt ställa frågor.
