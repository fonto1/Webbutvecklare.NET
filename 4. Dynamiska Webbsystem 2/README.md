## Kursens syfte:

Kursen är en fortsättning på Dynamiska Webbsystem 1 och syftar till att ge färdighet att i ASP.NET och med hjälp av REST implementera ett webbaserat API och lagring i databas. Kursen ska även ge färdighet att utveckla användarvänliga klienter och att hantera användarbehörighet i en applikation. Detta för att utveckla förmågan att skapa användarvänliga applikationer där åtkomst och funktionalitet kan styras med hjälp av användarkonton.

## Läranderesultat:

Efter genomförd kurs ska den studerande kunna:

## Kunskaper:

1. redogöra för de vanligaste databastyperna och deras styrkor, svagheter och lämpliga användningsområden
2. beskriva de grundläggande principerna i REST-arkitektur vid skapande av API:er

## Färdigheter:

3. implementera ett webbaserat API i ASP.NET samt använda HTML5, CSS3 och Javascript för dess presentation för och interaktion med slutanvändare
4. tillämpa metoder för att hantera tillstånd och dess överföring mellan klient och server i en applikation där servern har ett webbaserat API
5. begränsa och kontrollera en användares behörighet i en applikation

## Kompetenser:

6. självständigt och i grupp analysera användarupplevelsen av en applikations gränssnitt

## Kursens innehåll:

- REST och webbaserade API:er med ASP.NET Core
- Serialisering och överföring av tillstånd i en webbapplikation
- Olika databastyper
- Lagring i databas via ramverk, exempelvis Entity Framework Core
- Autentisering och auktorisering, exempelvis med hjälp av ASP.NET Identity Core
- Användarvänliga gränssnitt med HTML5, CSS3 och Javascript

## Hackaton: Klientgränssnitt

Individuellt inlämnad rapport med en personlig reflektion och utvärdering av resultatet av en gruppuppgift som utförs under uppstartens Hackathon. Gruppuppgiften består i att utveckla ett användargränsnitt i HTML, CSS och Javascript som fungerar med ett färdigutvecklat och givet REST API.

## En fulländad webb-applikation

Uppgift i att utveckla ett REST API som fungerar med klientgränsnittet som utvecklades under hackatonet. Innehåller även en individuell rapport där designval i serverapplikationen både motiveras och dokumenteras.

## Filmstudion

Uppgift där ett Webb API för filmtrivia och betyg, samt ett tillhörande klientgränsnitt ska skapas, användaren ska från klienten kunna identifiera sig på API:t samt få tillbaka olika svar på API-anrop beroende på den aktuell identifikation och givet tillstånd på klientsidan. Innehåller även en skriftlig rapport där programmets struktur och API:ets utformning dokumenteras och motiveras.

## Get Things Done Permanently

Uppgift där ett webb-api i REST ska skapas med som kan lagra information permanent via koppling till en lämplig databastyp, samt tillhandahåller en åtkomstpunkt för användaren av API:t att auktoriserade sig med användningen av ett lämpligt säkerhetsramverk, exempelvis ASP.NET Identity Core. Vissa av API:ets åtkomstpunkter ska vara skyddade från åtkomst av icke-auktoriserade anrop. Inlämningsuppgiften innehåller även en skriftlig rapport med en beskrivning av hur behörigheten kontrolleras och garanteras av API:ets struktur.

## Hemtentamen

Tentamen vars frågor ska påvisa förståelse av grundläggande principerna i REST-arkitektur när man skapar webb API:er och de lämpliga användsområden, styrkor och svagheter för de vanligaste databastyperna som ofta används i en sådan arkitektur.
