## Kursens syfte:

Kursen syftar till att ge specialiserade kunskaper i objektorienterad programmering och design i ramverket ASP.NET och programspråket C#. Den ämnar utveckla färdighet att skapa webbapplikationer med lagring i databas samt färdighet att utföra enhetstester. Detta för att utveckla förmågan att lösa programmeringsuppgifter med ramverk samt skriva källkod som är enkel att underhålla och vidareutveckla.

## Läranderesultat:

Efter genomförd kurs ska den studerande kunna:

## Kunskaper:

1. redogöra för och beskriva nyttan med vanligt förekommande programmeringsmönster i ASP.NET
2. ge exempel på kravhantering i programmeringsprojekt
3. redogöra för utvecklingssekvensen i testdriven utveckling

## Färdigheter:

4. utveckla en dynamisk webbapplikation med ASP.NET MVC
5. implementera autentisering av användare med hjälp av ramverk i ASP.NET
6. analysera och strukturera kod samt utföra enhetstester vid webbapplikationsutveckling

## Kursens innehåll:

- Vanliga programmeringsmönster i ASP.NET Core
- Dynamiska webbapplikationer med ASP.NET MVC
- Autentisering av användare med hjälp av ramverk, ex. ASP.NET Identity Core
- Lagring i databas via ORM, exempelvis Entity Framework Core
- Enhetstester och introduktion till testdriven utveckling
- Kravspecifikation för programmeringsprojekt

## Bageriet 1.0

I uppgiften skapas en webbapplikation där man kan se allmän information och ett par av de tillgängliga produkterna hos ett bageri. Webbapplikationen skapas med ASP.NET Core i med användning av designmönstret Model View Controller (MVC), och de tillgängliga produkterna visas på hemsidan med dynamiskt hämtning av data som specificerats i källkod. Innehåller en reflekterande text som beskriver den egna användningen av designmönstret MVC.

## Bageriet 2.0

Vidareutveckling av en given lösning av uppgiften Bageriet 1.0, där antalet produkter som finns tillgängliga på bageriet utökas och innehållet på hemsidan dynamiska ska hämtas från en separat databas istället för källkoden. Förändringsarbetet genomförs enligt en bestämd arbetsmetod, testdriven utveckling; enhetstester ska skapas för den dynamiska hämtningen av information. Innehåller även en reflekterande del som analyserar den givna lösningen på Bageriet 1.0.

## Bageriet 3.0

Vidareutveckling av uppgiften Bageriet 2.0. Bagerihemsidan ska återigen vidareutvecklas, denna gång med stöd för användarautentisering och att kunna spara personlig information och preferenser på hemsidan. Förändringsarbetet ska utföras med arbetsmetoden Testdriven utveckling (TDD). Innehåller en reflekterande del där egenskaper som påverkar kodbasens underhåll analyseras.

## Arkitekten

Sammanfattande uppgift i att utveckla en webbapplikation för kunder till en arkitektfirma att konfigurera och beställa skräddarsydda material för olika typer av projekt. Uppgiften kräver en väl utförd kravidentifikation och systematisk utvecklingsprocess. Innehåller även en reflekterande text och analys kring den egna lösningen.

## Hemtentamen

Hemtentamen vars frågor ska påvisa förståelse av olika kravhanteringsmetodiker, specifikt hur testdriven utveckling fungerar i en utvecklingsprocess. Samt påvisa kunskap om olika vanligt förekommande programmeringsmönster i ASP.NET.
