## React project

1. Clone
2. Npm install
3. Npm start

## Syfte:

Syftet med kursen är att den studerande ska delta i projekt på LIA-arbetsplatsen som innefattar arbete med programmering och webbutveckling. Kunskaper från kurser om programmering samt system- och webbutveckling tränas och tillämpas.

## Läranderesultat:

Efter genomförd kurs ska den studerande kunna:

## Kunskaper

1. redogöra för ett utvecklingsprojekts genomförande och utfall
2. redogöra för vilka förmågor som är avgörande för en individs anställbarhet i branschen

## Färdigheter

3. tillämpa erhållna programmeringskunskaper i ett utvecklingsprojekt
4. kommunicera åtaganden på svenska och delvis engelska i ett utvecklingsprojekt

## Kompetenser

5. självständigt identifiera och tillämpa förmågor som är väsentliga för anställbarhet

## Kursens innehåll:

- Aktivt delta i utvecklingsprojekt
- Mjukvaruutveckling
- Anställbarhet inom IT och utveckling
- Skriftlig rapport, delvis på engelska

## Anmälan om LIA

Görs genom en inlämning i Canvas. I den meddelas kontaktinformation till handledare samt beskrivs LIA-platsen.
Att LIA-platsen är lämplig för LIA 1 ska säkerställas innan anmälan. Kursansvarig bör meddelas vilken LIA-plats som är tilltänkt för genomförande i god tid innan anmälningstiden går ut.

## Bedömningsunderlag från handledaren

Kursperioden är förlagd på LIA-platsen. Närvaro på 80% av heltid på arbetsplatsen är ett krav och kontrolleras av handledare.
Under perioden utförs arbetsuppgifter i enlighet med kursens läranderesultat och projektets mål. Tid för dokumentation och rapportskrivande ska finnas under ordinarie arbetstid.
Vid genomförandets slut fyller handledaren i ett bedömningsunderlag som lämnas in av studerande som en bifogad fil.
Kursansvarig lärare bokar även ett möte med dig och din handledare under perioden.

## Muntlig presentation

I kursens slutskede hålls ett seminarium där LIA-perioden redovisas genom en muntlig presentation. Denna presentation ska totalt omfatta 15 minuter inklusive tid för frågor från åhörare. Under presentationen ska ett bildspel visas och bör innehålla minst en sida per moment som listas nedan

- Agenda för presentationen och beskrivning av presentatören
- Kort beskrivning av LIA-platsen
- Förmågor som är viktiga för anställbarhet på LIA-platsen
- Sammanfattande projektbeskrivning (bakgrund, mål och eventuella resurser)
- Projektets resultat
- Lärdomar
- Frågor

Kursansvarig gör ett körschema för redovisningarna där tidpunkt för varje students redovisning framgår. Alla studenter ska närvara under hela seminariet och förväntas vara en aktiv lyssnare samt ställa frågor.

Handledare erbjuds att delta som åhörare på seminariet.

## Uppdrags- och projektbeskrivning

En skriftlig projektbeskrivning utformad efter kursens mall ska lämnas in som bifogad fil. Den beskriver projektets mål, bakgrund, avgränsningar, planerat genomförande och tidplan. Projektet som beskrivs ska omfatta fyra veckors arbete. Skrivs tillsammans med handledare under LIA-periodens första veckor. En välskriven projektbeskrivning kan återanvändas i projektrapportens tillhörande avsnitt.

## Lägesrapport 1 och 2

En lägesrapport utformad efter kursens mall ska lämnas in som bifogad fil. Lägesrapporten innehåller en sammanfattning av projektets status, avslutade och planerade aktiviteter samt lärdomar och slutsatser. Lägesrapport 1 omfattas projektets inledande två veckor och lägesrapport 2 de två avslutande veckorna.

## Projektrapport

En skriftlig rapport utformad efter kursens mall för projektrapport ska lämnas in som bifogad fil. Projektrapporten sammanfattar projektets mål, genomförande och resultat.

## Skriftlig reflektion

Skriftlig reflektion kopplad till kunskapsmålen 2 och 5. Här redovisar du de förmågor du identifierat som viktiga för anställbarhet på arbetsplatsen du gjort din LIA eller allmänt i branschen samt utvärderar den egna arbetsinsatsen.
